<!DOCTYPE html>
<html>
    <head>
        <title>Sijoitus tipsejä</title>
        <meta charset="utf-8">
        <style>
        </style>
    </head>
    <body>
	<h1>Sijoitussalkun rakentaminen</h1>
<br>
<h2>Sisällysluettelo:</h2><br>
<ol>
<li><a href="#1">Omaisuusluokkahajautus (Asset allocation)</a></li>
<li><a href="#2">Välittäjä</a></li>
<li><a href="#3">Rahaston valinta</a></li>
<li><a href="#4">Käytännön toimia</a></li>
<li><a href="#5">Kirjallisuutta</a></li>
<li><a href="#6">Keskustelua</a></li>
</ol>
<br>
<h2 id="1">Omaisuusluokkahajautus (Asset allocation)</h2><br>
<br>
Suurin yksittäinen tuotto-odotukseen vaikuttava tekijä on omaisuusluokkahajautus, eli <br>
suomen kielellä se sijoittaakko korkoihin vai osakkeisiin. Korkosijoitukset tuovat <br>
salkun arvoon pienempää riskiä pienemmällä tuotto-odotuksella, ja osakkeet taasen <br>
suurempaa riskiä suuremmalla tuotto-odotuksella. <br>
<br>
Mikäli olisi käytettävissä kristallipallo, joka näkee tulevaisuuteen, olisi sijoittaminen <br>
helppoa; valitsee vain sen yksittäisen osakkeen joka raketoi 10000% tai myy koko salkkunsa <br>
ennen pörssiromahdusta ja ostaa sen takaisin laman pohjilta. Kuitenkin tämän teknologian <br>
puuttuessa täytyy jokaisen valita sokkona mihin rahansa laittaa.<br>
<br>
Omaisuusluokkahajautuksen ääripäät ovat 100/0 (kaikki osakkeissa) ja 0/100 (kaikki koroissa). <br>
Tälle välille mahtuukin sitten paljon vaihtoehtoja.<br>
<br>
<br>
<h3>Osakkeet</h3><br>
<br>
Kukaan ei voi tietää mikä yksittäinen osake nousee tai laskee. Historiallisesti <br>
osakemarkkinat ovat kuitenkin tuottaneet paljon enemmän kuin korot, vaikkakin paikoin on <br>
pohjilla usko meinannut loppua. Näistä lähtökohdista suosittelen sijoittamista osakkeisiin <br>
maailma-rahaston kautta, joka sijoittaa kuhunkin pörssilistattuun yritykseen tämän <br>
markkina-arvon suhteessa.<br>
<br>
Vaikka osakemarkkinat ovat tuottaneet historiallisesti enemmän kuin korot, ei siitä voi <br>
vielä päätellä tulevaisuutta, saattaa nimittäin olla, että seuraavat sata vuotta korot <br>
ovat parempi sijoitus kuin osakkeet. Tätä ei voi ennustaa mitenkään.<br>
<br>
<br>
<h3>Korot</h3><br>
<br>
Nykyisessä korkoympäristössä rahan pitäminen tilillä tai koroissa on tuotto-odotukseltaan <br>
reaalisesti negatiivista. Inflaation voidaan olettaa olevan hiukan alle kaksi prosenttia <br>
kun taas korko esim. vuoden määräaikaisesta talletuksesta on parhaimmillaankin 0,1%. Useiden <br>
valtioiden velkapaperit ovat jopa miinuskorkoisia. Kuitenkin äkillisen pörssirömahduksen <br>
sattuessa on suorastaan piristävää pitää rahaa koroissa. Korkosijoitusten tehtävä salkussa <br>
onkin olla ankkurina silloin kun osakkeet eivät syystä tai toisesta toimita.<br>
<br>
Suosittelen pitämään salkun korko-osuuden joko korkotilillä tai korkorahastossa. Nykyisessä <br>
ympäristössä korko on joka tapauksessa lähellä nollaa, joten valtioiden negatiivisiin <br>
lainapapereihin sijoittaminen on yksityishenkilön kannalta varsin spekulatiivista puuhaa, <br>
varsinkin kun tilillä pidetyllä rahalla on valtion takaus. Tällä hetkellä saattaa olla <br>
järkevämpää jättää valtion lainapaperit institutionaalisille sijoittajille, <br>
joilla ei ole muuta vaihtoehtoa.<br>
<br>
<br>
<br>
Tässä linkki jenkkien historialliseen salkun tuottoon, erilaisilla painotuksilla:<br>
<a target="_blank" href="https://personal.vanguard.com/us/insights/saving-investing/model-portfolio-allocations">https://personal.vanguard.com/us/insights/saving-investing/model-portfolio-allocations</a><br>
<br>
<br>
<h3>Mikä on paras omaisuusluokkahajautus?</h3><br>
<br>
Omaisuusluokkahajautus on hyvin henkilökohtainen asia, eikä ole oikeaa tai väärää hajautusta. <br>
Tämä puhtaasti jo sen perusteella, että kukaan ei voi tietää tulevaisuutta. On myös vaikea <br>
ennakoida omaa sijoituspsykologiaansa, joitakin alkaa hermostuttamaan pienikin kurssilasku, <br>
kun taas toista ei. Toinen jättää noudattamatta päättämäänsä hajautusstrategiaansa ja toinen <br>
ei. Joku saattaa lähteä pienentämään korko-osuutttaan nousukauden aikana ja taas kasvattamaan <br>
sitä laskukauden aikana (toteuttaen näin osta kalliilla, ja myy halvalla strategian). <br>
Tosipaikan tullen voi olla yllättävän vaikea pysyä suunnitelmassaan.<br>
<br>
<br>
<h3>Tasapainotus</h3><br>
<br>
Portfolion omaisuusluokkasuhteet tietenkin muuttuvat alkusijoituksen jälkeen, koska niiden arvo <br>
vaihtelee. Alkuperäinen 50/50 saattaakin äkkiä olla 60/40 tai 30/70. Tällöin on mahdollista <br>
joko laittaa salkuun lisää rahaa halutun riski/tuotto-suhteen aikaan saamiseksi, tai myydä <br>
toista omaisuusluokkaa toisen paikkaamiseksi. Näin voi halutessaan tehdä, tai jättää tekemättä.<br> 
Itse en vaivaudu. Tällöin kuitenkin hyväksyn sen tosiasian, että salkun riskiprofiili on muuttunut.<br>
<br>
<br>
<h2 id="2">Välittäjä</h2><br>
<br>
Välittäjää valitessa painottaisin edullisuutta kaupankäyntikulujen ja säilytyksen osalta, <br>
vahvaa tietoturvaa ja veroasioiden automaattista hoitoa. Käytännössä suosittelen Nordeaa tai <br>
Nordnettia. Suosittelemani rahastot on listattu Euroopan pörsseissä, joten hinnastoihin <br>
kannattaa tutustua ulkomaiden osalta. Kotimaan hinnasto on yhdentekevä. Hinnastot tietenkin <br>
muuttuvat, joten suosittelemani Nordea ja Nordnet eivät välttämättä ole optimaalisia <br>
tulevaisuudessa. Hinnat kuitenkin ovat laskeneet viimeiset kymmenen vuotta kun olen niitä<br> 
seurannut, ja mielestäni ne ovat jo nyt hyväksyttävällä tasolla. Varoituksen sana erityisesti<br> 
prosentuaalisesta säilytyspalkkioista omistusten osalta. Tättä kannattaa välttää kuin ruttoa. <br>
Suurimmalla osalla kivijalkapankeista on tämä ehto palveluhinnastoissaan. Halutessaan voi <br>
tietenkin käyttää vaikkapa verkkovälittäjiä kuten Lynx tai Degiro. Itse en ole vaivautunut, <br>
koska hinnat ovat nykyisin jo halpoja, ja käyttäjäkokemukseni on hyvä.<br>
<br>
<br>
<h3>Kaupankäyntikulut</h3><br>
<br>
Nordeassa tällä hetkellä, joko max 1% per kauppasumma tai n. 8e. Nordnetissa on mahdollista <br>
käyttää kuukausisäästösopimusta, jolloin kaupankäyntikulut ovat nolla.<br>
<br>
<h3>Valuutanvaihto</h3><br>
<br>
Tässä on tärkeä yksityiskohta. Rahastolla tapahtuva kaupankäynti on oltava listattu EUROISSA. <br>
Muuten tapahtuu kallis valuutanvaihto, johon ei kannata tuhlata rahaa. <br>
<br>
<br>
<h3>Säilytys</h3><br>
<br>
Tätä ei voi tarpeeksi painottaa. Säilytyksestä kannatta maksaa joko nolla euroa tai jokin <br>
pieni summa kuussa. Nordnetissa säilytys on ilmaista ja Nordeassa nämä maksut on <br>
helppo poistaa käymällä kauppaa kolmen kuukauden välein.<br>
<br>
<h3>Tietoturva</h3><br>
<br>
Tunnistautumisen on oltava vahvaa. Nordeassa tämä on kunnossa. Nordnetilla oli aikaisemmin <br>
vain käyttäjätunnukseen ja salasanaan perustuva kirjautumionen, jolloin siellä pidettävät <br>
varat olivat äärimmäisen suuressa vaarassa. Nykyään on käsittääkseni tämä osaltaan parempi, <br>
ja Nordnetissa voi ottaa käyttöön vahvan tunnistautumisen. Tällöin kuitenkin on ostettava <br>
mobiilitunnistautumisen palvelu käyttöön kolmannen osapuolen palvelutarjoajalta, joten <br>
käytännössä Nordnetissakaan säilytys ei ole ilmaista. Olen pitkään vierastanut Nordnettia <br>
heikon tietoturvan takia, mutta tällä hetkellä se on edes jokseenkin tyydyttävällä tasolla. <br>
Vahva tunnistautuminen täytyy vielä tänäkin päivänä ottaa mnauaalisesti käyttöön ja oletuksena <br>
on käyttäjätunnus ja salasana.<br>
<br>
<br>
<h3>Verotushommat</h3><br>
<br>
Sekä Nordea, että Nordnet hoitavat verotusasiat automaattisesti, ja ne ovat hoitaneet asiat <br>
ilman virheitä. Ulkomaiset verkkovälittäjät eivät tätä tee, vaan veroilmoitukset on täytettävä <br>
itse.<br>
<br>
<br>
Nordea hinnasto (Nordean kautta sijoittaisin VWCE 100%):<br>
<br>
<a target="_blank" href="https://www.nordea.fi/henkiloasiakkaat/palvelumme/saastaminen-sijoittaminen/sijoittaminen/kaupankaynti-verkossa.html#tab=Kaupankaynnin-markkinapaikat">https://www.nordea.fi/henkiloasiakkaat/palvelumme/saastaminen-sijoittaminen/sijoittaminen/kaupankaynti-verkossa.html#tab=Kaupankaynnin-markkinapaikat</a><br>
<br>
Nordnet-hinnasto (Nordnettiä pyrkisin käyttämään kuukausisäästön kautta, ja siinäkin vain kahta <br>
rahastoa EUNL (90%) ja IS3N (10%). Kuitenkin 100% VWCE on myös hyvä Nordnetin kautta, kunhan <br>
sijoittaa tarpeeksi suurissa erissä):<br>
<br>
<a target="_blank" href="https://www.nordnet.fi/fi/markkina/etf#kk">https://www.nordnet.fi/fi/markkina/etf#kk</a><br>
<br>	
<br>
<br>
<br>
<h2 id="3">Rahaston valinta</h2><br>
<br>
Rahaston valinnassa olen pitänyt kriteerinä mahdollisimman laajaa hajautusta järkevällä <br>
hinnalla. Rahaston täytyy olla uudelleensijoittava verotuksellisista syistä, ja pörssilistauksen <br>
kaupankäynnin on tapahduttava euroissa. Käytännössä tämä rajaa vaihtoehdot tuhansista eri <br>
rahastoisata vain muutamaan. Rahastoja tulee markkinoille lisää säännöllisen epäsäännöllisesti <br>
halvemmilla hinnoilla ja joskus olemassaolevat rahastot laskevat hintojaan vastatakseen <br>
kilpailuun. Vimeksi olen tutustunut tarjontaan kesällä 2019, joten se mikä on paras <br>
rahasto/rahastoyhdistelmä saattaa olla muuttunut. Hintakilpailu on vienyt rahastoja halvempaan <br>
suuntaan, ja tilanne on nykyään paljon parempi kuin aikaisemmin. Mielenkiintoisena yksityiskohtana <br>
todettakoon, että aikaisemmon oli mahdollista sijoittaa myös jenkkirahastoihin, jotka olivat <br>
paljon halvempia kuluiltaan, joskin eivät kaikkien verotehokkaimpia. Tämä on nykyään kielletty <br>
EU-kansalaisilta, ilmeisesti eurooppalaisten eturyhmien lobbauksen tuloksena.<br>
<br>
<br>
<br>
<br>
<h3>Rakentamisen eri vaihtoehdoista</h3><br>
<br>
FTSE All-World UCITS ETF (USD) Accumulating (VWRA)<br>
ISIN: IE00BK5BQT80<br>
Exchange ticker : VWCE<br>
<br>
Mikäli helppo sijoittaminen kiinnostaa, tämä on suosittelemani rahasto. Tässä rahastossa on kaikki <br>
tarvittava: maailmahajautus, uudelleensijoittava, kaupankäynti euroissa, halpakulutaso. Tämän <br>
rahaston avulla ei tarvitse huolehtia muusta kuin siitä, että ostaa tätä aina kun haluaa sijoittaa <br>
osakkeisiin. Tämä on erinomainen vaihtoehto, haluaa sitten sijoittaa Nordea tai Nordnetin kautta.<br>
<br>
Linkki:<br>
<a target="_blank" href="https://www.vanguard.nl/portal/instl/nl/en/product.html#/fundDetail/etf/portId=9679/assetCode=equity/?overview">https://www.vanguard.nl/portal/instl/nl/en/product.html#/fundDetail/etf/portId=9679/assetCode=equity/?overview</a><br>
<br>
<br>
Nordnetin kuukausisäästö<br>
<br>
Mikäli haluaakäyttää Nordnetin kuukausisäästöä, suosittelen 90% EUNL ja 10% IS3N. Tasapainotus on <br>
tässä useamman rahaston toteutuksessa hiukan vinksallaan, mutta ajaa asian. Ideana on siis <br>
replikoida maailmahajautus kahta ei-päällekkäistä rahastoa käyttäen. Kuukausisäästön avulla ei <br>
tarvitse maksaa ostettaessa kaupankäyntikuluja lainkaan, ja juoksevat kulut ovat kokonaisuutena <br>
hiukan halvemmat verrattuna VWCE.<br>
<br>
<br>
<br>
<h3>Juoksevat kulut (ER)</h3><br>
<br>
Juoksevat kulut kannattaa pitää minimissään, sillä ne aiheuttavat suurimman kuluerän rahastoissa, <br>
jos ei lueta mukaan erilaisia pakollisia lähdeveroja, joita rahastojen on maksettava. Tällä hetkellä <br>
peukalosääntönä voidaan pitää, että maailmarahaston kulutason on oltava 0,2% tuntumassa. Markkinoilla <br>
saattaa olla jopa esitelemiäni halvempia vaihtoehtoja, mutta nämä olivat parhaimmat kesällä 2019. <br>
Tilanne saattaa olla muuttunut. Ehkäpä tulevaisuudessa koputtelemme jo 0,1% kulutasoa. Kehitys on <br>
ainakin siihen suuntaan.<br>
<br>
<br>
<h3>Verotus ja sen minimointi</h3><br>
<br>
Tämä on äärimmäisen tärkeä luku. Suurin menoerä sijoittamisessa on verotus. Mikäli veroja ei maksa, <br>
tulevat asemiehet ovelle. <br>
<br>
Verotus on hyvin selitetty verottajan sivuilla:<br>
<a target="_blank" href="https://www.vero.fi/henkiloasiakkaat/omaisuus/sijoitukset/osakkeiden_myynt/">https://www.vero.fi/henkiloasiakkaat/omaisuus/sijoitukset/osakkeiden_myynt/</a><br>
<br>
Mitä haluan painottaa tässä on se, että 10v hankintameno-olettaman käyttö, on (todennäköisesti) <br>
verotehokkain tapa kotiuttaa sijoituksensa.<br>
<br>
<br>
<br>
Otetaan esimerkki:<br>
<br>
Sijoitetaan summa a osakerahastoon. Pääomavero 30%.<br>
<br>
Kymmenen vuoden päästä osakerahaston arvo on 4a.<br>
<br>
Mikäli ei käytetä hankintameno-olettamaa, maksetaan veroa:<br>
 (4a-1a) * 0,3 = 0,9a <br>
<br>
Mikäli käytetään hankintameno-olettamaa, maksetaan veroa:<br>
 4a * 0,6 * 0,3 = 0,72a<br>
<br>
<br>
<br>
<br>
Otetaan vielä esimerkki, miksi kannattaa suosia uudelleensijoittavaa rahastoa osingot jakavan sijaan:<br>
<br>
Yhdysvaltalainen yhtiö maksaa osinkoa a verran:<br>
<br>
Tästä summasta ottaa USA lähdeveroa 15%<br>
<br>
a * 0,85 = 0,85a<br>
<br>
Jäljelle jäävä summa menee rahastolle Irlantiin, joka maksaa sen Suomessa asuvalle yksityishenkilölle. <br>
Nyt Suomen verottaja ottaa oman osansa (30%):<br>
<br>
0,85a * 0,7 = 0,595a (Tämän verran osingosta jää siis omistajalle, veroja on maksettu ~40%)<br>
<br>
<br>
<br>
<br>
<br>
Mikäli rahasto on uudelleensijoittava, sijoittaa rahasto Irlannissa USA:n lähdeveron jälkeisen 0,85 <br>
uudelleen osakkeisiin. Suomen verottaja saa osansa vasta kun myyt rahaston. Pystyt siis lykkäämään <br>
veronmaksua tulevaisuuteen, jolloin pystyt ehkä jopa käyttämään 10v hankintameno-olettamaa <br>
verotuksen minimointiin. <br>
<br>
<br>
<br>
<h3>Korkosijoituksista</h3><br>
<br>
Nykyisessä nollakorkoympäristössä, jossa valtiolainat ovat miinuskorkoisia, minua oon arveluttanut <br>
sijoittaa niihin. Olen kuitenkin mukana korkorahastoissa AGGH ja VAGF, jotka ovat eurohedgetettyjä <br>
versioita maailman investment grade -velkakirjoista. Ne ovat viime aikoina nousseet keskuspankkien <br>
toiminnan seurauksesta, mutta en kuitenkaan näe järkeä sijoittaa sellaiseen velkakirjaan, joka ei <br>
tuota mitään. Olenkin sitä mieltä, että korkosijoituksissa kannattaa hyödyntää joko käyttötiliä <br>
(korko 0%), 1v määräaikaista tiliä (0,1%), veronpalautusta (0,5%), asp-tiliä (5% tai minimissään 1%).<br>
<br>
<br>
<br>
<h2 id="4">Käytännön toimia</h2><br>
<br>
<b>Lyhyt käytännön ohjeistus Nordean osakekaupankäynnin avaamiseen:</b><br>
<br>
1. Avaa pankkitili (kyc- ja aml-paperihommia)<br>
<br>
2. Avaa osakekaupankäynti (lisää kyc- ja aml-paperihommia) (kannattaa ottaa halvin vaihtoehto, <br>
live-osakekursseista ja uutiskirjeistä ei hyödy mitään)<br>
<br>
3. Kun kaupankäynti on auki, etsitään Saksan pörssistä "FTSE All-World UCITS ETF (USD) Accumulating (VWRA)", <br>
ei välttämättä kuitenkaan löydy tuolla hakusanalla, kannattaa etsiä "VWCE", "Vanguard World" tai vastaavaa.<br>
<br>
4. Isin koodin kuitenkin täyttyy olla "IE00BK5BQT80", muuten kyseessä on eri rahasto.<br>
<br>
5. Kun pörssi on auki (kts. netistä DAX aukioloaika), tarkista osto ja myyntilaita. Mikäli haluat ostaa <br>
nopeasti, aseta ostohinnaksi myyntilaita. Tämän ei koskaa tulisi olla kovin kaukana viimeksi toteutuneesta kaupasta.<br>
<br>
6. Lisätään vielä monta rahasto-osuutta halutaan ostaa ja tarkistetaan, että kokonaissumma on haluttu sijoitusmäärä.<br>
<br>
7. Hyväksytään kauppa.<br>
<br>
8. Mikäli kauppa ei ole toteutunut, saattaa myyntilaita olla karannut korkeammaksi. Ostotarjousta <br>
pystyy muuttamaan ylöspäin esim. 0,01e kerrallaan, kunnes myyntilaita on saavutettu ja kauppa toteutunut.<br>
<br>
9. Kun kauppa on selvitetty ja lyöty lukkoon, näkyy rahasto salkussa.<br>
<br>
<b>Nordnet:</b><br>
<a target="_blank" href="https://www.nordnet.fi/fi">https://www.nordnet.fi/fi</a><br>
Mikäli otat käyttöön kuukausisäästön, suosittelen EUNL 90% ja IS3N 10%. Se on tarpeeksi lähellä <br>
oikeita painotuksia.<br>
Normaali kaupankäynti on samanlaista kuin Nordeassa.<br>
Tässä esim. linkki VWCE:hen:<br>
<a target="_blank" href="https://www.nordnet.fi/markkinakatsaus/etf-listat/17086750-vanguard-ftse-all-world">https://www.nordnet.fi/markkinakatsaus/etf-listat/17086750-vanguard-ftse-all-world</a><br>
<br>
<br>
<h2 id="5">Kirjallisuutta:</h2><br>
<br>
Sattuman kauppaa Wall Streetilla, Burton G. Malkiel<br>
(Samalta hyllyltä löytyy kirjastosta muutakin sijoituskirjallisuutta, huonompaa ja parempaa)<br>
<br>
<h2 id="6">Keskustelua:</h2><br>
<br>
<a target="_blank" href="https://www.bogleheads.org/">https://www.bogleheads.org/</a><br>
(tuolla on paikoitellen aika fiksua porukkaa, jos englannin kieli taittuu. Huomaa kuitenkin jenkkiperspektiivi; <br>
tieto täytyy soveltaa Suomen olosuhteisiin. Valitettavasti mitään kovinkaan järkevää suomenkielistä <br>
sijoituskeskustelua en ole löytänyt)<br>
    </body>
</html>
